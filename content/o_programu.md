---
title: O programu
menu: main
layout: o_programu
---


**{{< ikona "clock" >}} Letni obseg programa:** 24 ur

**{{< ikona "pen" >}} Način izvedbe:** Delavnice in predavanja s poudarkom na aktivnem vključevanju vseh udeležencev. Program tipično obsega 6 srečanj, ki so razporejena v obdobju od oktobra do maja.

*Program je namenjen posodabljanju znanja in razvijanju kompetenc na področju fizike in metodično-didaktičnih pristopov poučevanja fizike.*

### Kratka zgodovina programa
V osemdesetih letih prejšnjega stoletja začne na pobudo Ivana Kuščerja in Antona Moljka potekati program stalnega strokovnega izobraževanja  za učitelje fizike v srednjih šolah (prvotni ime programa je bilo Stalno strokovno spopolnjevanje, SSS), ki neprekinjeno poteka do danes. Sprva poteka program kot aktivnost Društva za matematiko, fiziko in astronomijo (DMFA), kasneje pa program formalizira in podpre pristojno ministrstvo, ki prav po zgledu tega programa razširi model programov za stalno strokovno spopolnjevanje še na ostale šolske predmete. Program SSS vodi Anton Moljk do svoje smrti leta 1998. Leta 1999 zaupajo vodenje programa Gorazdu Planinšiču, leta 2007 pa se mu pridruži še Aleš Mohorič, s katerim vodita program do danes.